


14. Hühnchen und Hähnchen.



a) Dem Hähnchen droht der Tod durch einen verschluckten Kirschenkern.

(Unterfranken: Schweinfurt.)

Vom Hühnle un vom Gökerle.
Da hats Hühnle gar arg geweint un nacher sin sechs weiße Mäusli komme, di habns Gökerle aufs Kütschle gelegt un sin davon gfahrn. Un wie se über e Bergle komme, da sin di Mäusli gstolpert un es Wägele is umgfaln un em Gökerle is auf di Art es Kernle, das in seim Hälsle gsteckt hat, loskomme un is widder lebendi worrn. Un drauf sin se lusti un fidel weiterkutschiert.
Un e Mäusle hat den Aufzug gsehn un hat so drüber lach müß, daß'm s Bäuchle geplatzt is. Un da is es zum Schuster gelaufn un hat zune gsagt: »Schuster mir mei arms Bäuchle flick!« Un der hat a glei sein Draht genomme un hats'm gflickt. Nacher hat er gsagt: »Ja, Mäusle, was haste denn gemacht?« Un es Mäusle hat em di ganze Gschicht verzehlt.

Jetz is es Gschichtle aus,
Drobn Kirschbaum läfft e Maus,
Hat e blau's Käpple auf
Un e rots Dölle drauf.


Aufgeschrieben durch Herrn Fr. 
Beyschlag
stud. philol.;
