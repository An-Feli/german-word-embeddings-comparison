



b) Die Geiß und der Wolf.

(Unterfranken: Schweinfurt.)

Vom Wolf und di siebn Geißli.
Un nach ere Weil is der Wolf komme un hat gsagt: »Kinderli, macht auf, euer Mutter is da und bringt euch grüns Gras un gelbs Gras un en dickn, dickn Milchsack!« Aber di Geißli habn gsagt: »Nee, du bist unser Mutter nit; unser Mutter hat kei so e grobe Stimm.«
Da is der Wolf widder in n Wald getrappt un hat Honig gfressn, damit sei Stimm sanfter worden is. Un danoch is er wieder zum Haus un hat wieder gerufen: »Kinderli, macht auf, euer Mutter is da und bringt euch grüns Gras un gelbs Gras un en dickn, dickn Milchsack!« Aber die Geißli habn gsagt: »Lang emal dei Pfoten rein!« Und wie se se gsehn habn, habn se gesagt: »Nee, du bist unser Mutter nit; unser Mutter hat kei so schwarze Pfotn.« Da is der Wolf zum Müller getrappt un hat sei Pfotn ins Mehl getaucht, damit se weiß worden is. Und danoch is er wieder zum Haus un hat wieder gerufn: »Kinderli, macht auf, euer Mutter is da un bringt euch grüns Gras un gelbs Gras un en dickn, dickn Milchsack!« Un da habn di Geißli sich die Pfotn zeich laß; un doch habn se gsagt: »Ach nee, ach nee, mer machn nit auf!« Aber s Kleine war es vorwitzige, das hat aufgemacht. Un da is auch 
Nach ere Weil is der Wolf aufgewacht un hat Duerst ghabt un wollt zum Brunne geh. Un beim Gehn sin di Stein aneinander gschlagn. Da hat er gsagt: »Was rumpelt un bumpelt in meinem Bauch, hab i doch e jungs Geißle verschluckt un jetz is mersch, als ob i lauter Kieselstein un Strohwisch drin hett.« Un da hat er si gebückt un wollt drink un er hats Gleichgewicht verlorn, weil di Stein nach vorn gekugelt sin, un is in Brunne gfalln un ertrunken.
Un der Jäger un di alte Geiß un di siebn junge Geißli habn von fern zugsehn un habe nacher am Brunne rumgetanzt.
Un wen se no net gstorbn sin, so lebn se heut no.


Aufgeschrieben durch Herrn 
F. Beyschlag
stud. philol.,
