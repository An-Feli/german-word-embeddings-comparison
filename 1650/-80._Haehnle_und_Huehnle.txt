



80. Hähnle und Hühnle.
Es ist emal a Gockeler und a Henne gwä, die sind mit anander g'reist. Da sind sie an-en Grabe kommen und sind nüber g'hopst; da ist dem Gockeler 's Bäuchle ufgsprunge. Da sind sie zu em Schuhmacher gange:

Schuhmacher, gib Du mir Draht,

Daß i mei Bäuchle zunaht!

Der Schumacher sait: »hol Du mir Borst!« Da sind sie zu-ere Sau gange:

Sau, gib mir Borst!

Borst i Schuhmacher gib,

Schuhmacher mir Draht,

Daß i mei Bäuchle zunaht.

Die Sau hat gsait: »gib Du mir Milch!« Da sind sie zu-ere Kuh gange:

Kuh, gib mir Milch!

Milch i Sau gib,

Sau mir Borst,

Borst i Schuhmacher gib,

Schuhmacher mir Draht,

Daß i mei Bäuchle zunaht.

Da hat die Kuh gsait: »gib Du mir Gras.« Da sind sie zu-ere Gräsere gange:

Gräsere, gib mir Gras!

Gras i Kuh gib,

Kuh mir Milch,

Milch i Sau gib,

Sau mir Borst,

Borst i Schuhmacher gib,

Schuhmacher mir Draht,

Daß i mei Bäuchle zunaht.

Die Gräsere hat gsait: »gib Du mir Weck!« Da sind sie zum Beck gange:

Beck, gib mir Weck!

Weck i Gräsere gib,

Gräsere mir Gras,

Gras i Kuh gib,

Kuh mir Milch,

Milch i Sau gib.

Sau mir Borst,

Borst i Schuhmacher gib,

Schuhmacher mir Draht,

Daß i mei Bäuchle zunaht.

Der Beck hat gsait: »gib Du mir Mehl!« Da sind sie zum Müller gange:

Müller, gib mir Mehl!

Mehl i Beck gib,

Beck mir Weck,

Weck i Gräsere gib,

Gräsere mir Gras,

Gras i Kuh gib,

Kuh mir Milch,

Milch i Sau gib,

Sau mir Borst,

Borst i Schuhmacher gib.

Schuhmacher mir Draht,

Daß i mei Bäuchle zunaht.

Der Müller hat gsait: »gib Du mir Frucht!« Da sind sie zum Acker gange:

Acker, gib mir Frucht!

Frucht i Müller gib,

Müller mir Mehl,

Mehl i Beck gib,

Beck mir Weck,

Weck i Gräsere gib,

Gräsere mir Gras,

Gras i Kuh gib,

Kuh mir Milch,

Milch i Sau gib,

Sau mir Borst,

Borst i Schuhmacher gib,

Schuhmacher mir Draht,

Daß i mei Bäuchle zunaht.



Miste, gib mir Mist!

Mist i Acker gib,

Acker mir Frucht,

Frucht i Müller gib,

Müller mir Mehl,

Mehl i Beck gib,

Beck mir Weck,

Weck i Gräsere gib,

Gräsere mir Gras,

Gras i Kuh gib,

Kuh mir Milch,

Milch i Sau gib,

Sau mir Borst,

Borst i Schuhmacher gib,

Schuhmacher mir Draht,

Daß i mei Bäuchle zunaht.
Die Miste hat g'sait: »gib Du mir Stroh!« Da sind sie uf d' Heubühne gangen und habet Stroh 'runter gworfe und sind au mit runter gfallen, und da sind sie dod gwä.
